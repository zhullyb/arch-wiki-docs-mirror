<!DOCTYPE html>
<html class="client-nojs" lang="en" dir="ltr">
<head>
<meta charset="UTF-8">
<title>fstab (Magyar) - ArchWiki</title>
<link rel="stylesheet" href="../ArchWikiOffline.css">
<meta name="ResourceLoaderDynamicStyles" content="">
<meta name="generator" content="MediaWiki 1.35.0">
<meta name="referrer" content="no-referrer-when-downgrade">
<meta name="robots" content="noindex,follow">
<meta name="viewport" content="width=device-width, initial-scale=1">
<link rel="shortcut icon" href="/favicon.ico">
<link rel="search" type="application/opensearchdescription+xml" href="/opensearch_desc.php" title="ArchWiki (en)">
<link rel="EditURI" type="application/rsd+xml" href="https://wiki.archlinux.org/api.php?action=rsd">
<link rel="license" href="http://www.gnu.org/copyleft/fdl.html">
<link rel="alternate" type="application/atom+xml" title="ArchWiki Atom feed" href="/index.php?title=Special:RecentChanges&amp;feed=atom">
</head>
<body class="mediawiki ltr sitedir-ltr mw-hide-empty-elt ns-0 ns-subject page-Fstab_Magyar rootpage-Fstab_Magyar skin-vector action-view skin-vector-legacy">
<div id="content" class="mw-body" role="main" style="margin: 0">
	<a id="top"></a>
	<div id="siteNotice" class="mw-body-content"></div>
	<div class="mw-indicators mw-body-content">
	</div>
	<h1 id="firstHeading" class="firstHeading" lang="en">fstab (Magyar)</h1>
	<div id="bodyContent" class="mw-body-content">
		<div id="siteSub" class="noprint">From ArchWiki</div>
		<div id="contentSub"></div>
		<div id="contentSub2"></div>
		
		<div id="jump-to-nav"></div>
		<a class="mw-jump-link" href="#mw-head">Jump to navigation</a>
		<a class="mw-jump-link" href="#searchInput">Jump to search</a>
		<div id="mw-content-text" lang="en" dir="ltr" class="mw-content-ltr">
<div class="warningbox">The printable version is no longer supported and may have rendering errors. Please update your browser bookmarks and please use the default browser print function instead.</div>
<div class="mw-parser-output">
<p><span></span>
</p>
<div class="archwiki-template-meta-related-articles-start">
<p>Related articles</p>
<ul>
<li><a href="../en/Persistent_block_device_naming.html" title="Persistent block device naming">Persistent block device naming</a></li>
<li><a href="../en/NTFS-3G.html" class="mw-redirect" title="NTFS Write Support">NTFS Write Support</a></li>
<li><a href="../en/Firefox/Profile_on_RAM.html" class="mw-redirect" title="Firefox Ramdisk">Firefox Ramdisk</a></li>
<li><a href="../en/General_troubleshooting.html#Boot_problems" class="mw-redirect" title="Boot debugging">Boot debugging</a></li>
<li><a href="../en/Udev.html" title="Udev">udev</a></li>
</ul>
</div>
<p>Az <a href="https://en.wikipedia.org/wiki/Fstab" class="extiw" title="wikipedia:Fstab">/etc/fstab</a> fájl határozza meg, hogy a lemezek partícióit, más blokkeszközöket, vagy távoli fájlrendszereket hogyan csatolunk a fájlrendszerünkbe.
</p>
<p>Minden csatolandó fájlrendszert különálló sor ír le. Ezek a leírások rendszer indításakor dinamikusan <a href="../en/Systemd.html" title="Systemd">systemd</a> csatolási egységgé (mount unit) konvertálódnak, valamint akkor, amikor a rendszerkezelőt újratöltjük. Az alapértelmezett beállítások automatikusan ellenőrzik (fsck) és csatolják a fájlrendszereket, mielőtt az azok felcsatolását igénylő szolgáltatások elindulnának. Például a systemd magától megbizonyosodik róla, hogy a távoli fájlrendszerek, mint az <a href="../en/NFS.html" title="NFS">NFS</a> vagy a <a href="../en/Samba.html" title="Samba">Samba</a> csak azután induljanak, hogy a hálózatunk már működőképes. Ezért a helyi és távoli fájlrendszer-csatolások, melyek az <code>/etc/fstab</code>-ban szerepelnek, külső beavatkozás nélkül is működőképesek. Lásd a <span class="plainlinks archwiki-template-man" title="$ man 5 systemd.mount"><a rel="nofollow" class="external text" href="https://man.archlinux.org/man/systemd.mount.5">systemd.mount(5)</a></span> leírást részletekért.
</p>
<p>A <code>mount</code> parancs az fstab-ot hasznája, ha parancsként csak a könyvtárt vagy az eszköz nevét (pl. mount /dev/sdb2 vagy mount /my/mount) adjuk meg, s a parancs ilyenkor az fstab-ból keresi vissza a másik paramétert. Ha így teszünk, az fstab-ban foglalt csatolási opciók lesznek használatosak.
</p>
<div id="toc" class="toc" role="navigation" aria-labelledby="mw-toc-heading">
<input type="checkbox" role="button" id="toctogglecheckbox" class="toctogglecheckbox" style="display:none"><div class="toctitle" lang="en" dir="ltr">
<h2 id="mw-toc-heading">Contents</h2>
<span class="toctogglespan"><label class="toctogglelabel" for="toctogglecheckbox"></label></span>
</div>
<ul>
<li class="toclevel-1 tocsection-1"><a href="#P%C3%A9lda_az_fstab_%C3%A1llom%C3%A1nyra"><span class="tocnumber">1</span> <span class="toctext">Példa az fstab állományra</span></a></li>
<li class="toclevel-1 tocsection-2"><a href="#A_mez%C5%91k_defin%C3%ADci%C3%B3i"><span class="tocnumber">2</span> <span class="toctext">A mezők definíciói</span></a></li>
<li class="toclevel-1 tocsection-3">
<a href="#A_f%C3%A1jlrendszerek_azonos%C3%ADt%C3%A1sa"><span class="tocnumber">3</span> <span class="toctext">A fájlrendszerek azonosítása</span></a>
<ul>
<li class="toclevel-2 tocsection-4"><a href="#Rendszermag_szerinti_le%C3%ADr%C3%B3"><span class="tocnumber">3.1</span> <span class="toctext">Rendszermag szerinti leíró</span></a></li>
<li class="toclevel-2 tocsection-5"><a href="#C%C3%ADmke"><span class="tocnumber">3.2</span> <span class="toctext">Címke</span></a></li>
<li class="toclevel-2 tocsection-6"><a href="#UUID"><span class="tocnumber">3.3</span> <span class="toctext">UUID</span></a></li>
</ul>
</li>
<li class="toclevel-1 tocsection-7">
<a href="#Tippek_%C3%A9s_tr%C3%BCkk%C3%B6k"><span class="tocnumber">4</span> <span class="toctext">Tippek és trükkök</span></a>
<ul>
<li class="toclevel-2 tocsection-8"><a href="#Automatikus_csatol%C3%A1s_systemd-vel"><span class="tocnumber">4.1</span> <span class="toctext">Automatikus csatolás systemd-vel</span></a></li>
<li class="toclevel-2 tocsection-9"><a href="#Sz%C3%B3k%C3%B6z_az_el%C3%A9r%C3%A9si_utakban"><span class="tocnumber">4.2</span> <span class="toctext">Szóköz az elérési utakban</span></a></li>
<li class="toclevel-2 tocsection-10"><a href="#K%C3%BCls%C5%91_meghajt%C3%B3k"><span class="tocnumber">4.3</span> <span class="toctext">Külső meghajtók</span></a></li>
<li class="toclevel-2 tocsection-11"><a href="#atime_opci%C3%B3k"><span class="tocnumber">4.4</span> <span class="toctext">atime opciók</span></a></li>
<li class="toclevel-2 tocsection-12">
<a href="#tmpfs"><span class="tocnumber">4.5</span> <span class="toctext">tmpfs</span></a>
<ul>
<li class="toclevel-3 tocsection-13">
<a href="#Haszn%C3%A1lata"><span class="tocnumber">4.5.1</span> <span class="toctext">Használata</span></a>
<ul>
<li class="toclevel-4 tocsection-14">
<a href="#Ford%C3%ADt%C3%A1si_id%C5%91k_jav%C3%ADt%C3%A1sa"><span class="tocnumber">4.5.1.1</span> <span class="toctext">Fordítási idők javítása</span></a>
<ul>
<li class="toclevel-5 tocsection-15"><a href="#Egy_munkamenetre"><span class="tocnumber">4.5.1.1.1</span> <span class="toctext">Egy munkamenetre</span></a></li>
<li class="toclevel-5 tocsection-16"><a href="#V%C3%A9gleges%C3%ADtve"><span class="tocnumber">4.5.1.1.2</span> <span class="toctext">Véglegesítve</span></a></li>
</ul>
</li>
</ul>
</li>
</ul>
</li>
<li class="toclevel-2 tocsection-17"><a href="#A_FAT32_%C3%ADr%C3%A1sa_egyszer%C5%B1_felhaszn%C3%A1l%C3%B3k%C3%A9nt"><span class="tocnumber">4.6</span> <span class="toctext">A FAT32 írása egyszerű felhasználóként</span></a></li>
<li class="toclevel-2 tocsection-18"><a href="#A_root_part%C3%ADci%C3%B3_%C3%BAjracsatol%C3%A1sa"><span class="tocnumber">4.7</span> <span class="toctext">A root partíció újracsatolása</span></a></li>
</ul>
</li>
<li class="toclevel-1 tocsection-19"><a href="#L%C3%A1sd_m%C3%A9g"><span class="tocnumber">5</span> <span class="toctext">Lásd még</span></a></li>
</ul>
</div>

<h2>
<span id="P.C3.A9lda_az_fstab_.C3.A1llom.C3.A1nyra"></span><span class="mw-headline" id="Példa_az_fstab_állományra">Példa az fstab állományra</span>
</h2>
<p>Egyszerű <code>/etc/fstab</code> fájl, mely kernel név szerinti leírókat használ:
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;"># &lt;file system&gt;        &lt;dir&gt;         &lt;type&gt;    &lt;options&gt;             &lt;dump&gt; &lt;pass&gt;
/dev/sda1              /             ext4      defaults,noatime      0      1
/dev/sda2              none          swap      defaults              0      0
/dev/sda3              /home         ext4      defaults,noatime      0      2</pre>
<h2>
<span id="A_mez.C5.91k_defin.C3.ADci.C3.B3i"></span><span class="mw-headline" id="A_mezők_definíciói">A mezők definíciói</span>
</h2>
<p>Az <code>/etc/fstab</code> állomány a következő szóközzel vagy tabulátorral elválasztott mezőket tartalmazza:
</p>
<pre> &lt;file system&gt;        &lt;dir&gt;         &lt;type&gt;    &lt;options&gt;             &lt;dump&gt; &lt;pass&gt;
</pre>
<ul>
<li>
<b>&lt;file system&gt;</b> - (fájlrendszer) a csatolandó partíció vagy tárolóeszköz.</li>
<li>
<b>&lt;dir&gt;</b> - (könyvtár) a csatolási pont, ahova a &lt;file system&gt; csatolásra kerül.</li>
<li>
<b>&lt;type&gt;</b> - (típus) a csatolandó partíció vagy tárolóeszköz fájlrendszerének típusa. Sok különböző fájlrendszer támogatott: <code>ext2</code>, <code>ext3</code>, <code>ext4</code>, <code>btrfs</code>, <code>reiserfs</code>, <code>xfs</code>, <code>jfs</code>, <code>smbfs</code>, <code>iso9660</code>, <code>vfat</code>, <code>ntfs</code>, <code>swap</code> és <code>auto</code>. Az <code>auto</code> típus a mount parancsra bízza a használandó fájlrendszer típusának meghatározását. Ez hasznos lehet az optikai adathordozók esetén (CD/DVD).</li>
<li>
<b>&lt;options&gt;</b> - (opciók) az adott fájlrendszer csatolási opciói. Jegyezzük meg, hogy egyes csatolási opciók csak egy-egy fájlrendszerre jellemzők (<span class="plainlinks archwiki-template-man" title="$ man 8 mount"><a rel="nofollow" class="external text" href="https://man.archlinux.org/man/mount.8">mount(8)</a></span>). A leggyakoribbak a következők:</li>
</ul>
<dl><dd><ul>
<li>
<code>auto</code> - Csatoljuk automatikusan a rendszer indításakor, vagy ha a <code>mount -a</code> parancs kerül használatra.</li>
<li>
<code>noauto</code> - Csak akkor csatoljuk, ha ezt külön paranccsal kérjük.</li>
<li>
<code>exec</code> - Engedélyezi a bináris fájlok végrehajtását a fájlrendszeren.</li>
<li>
<code>noexec</code> - Tiltja a bináris fájlok végrehajtását a fájlrendszeren.</li>
<li>
<code>ro</code> - Csak olvashatóan csatolja  a fájlrendszert.</li>
<li>
<code>rw</code> - Írhatóan és olvashatóan csatolja a fájlrendszert.</li>
<li>
<code>user</code> - Bármely felhasználónak engedélyezi a fájlrendszer csatolását. Ez automatikusan maga után vonja a <code>noexec</code>, <code>nosuid</code> és <code>nodev</code> opciókat, kivéve, ha ezt külön jelezzük.</li>
<li>
<code>users</code> - Bármely felhasználónak, aki része az users csoportnak, engedélyezi a fájlrendszer csatolását.</li>
<li>
<code>nouser</code> - Csak root csatolhatja a fájlrendszert.</li>
<li>
<code>owner</code> - Csak az eszköz tulajdonosa csatolhatja a fájlrendszert.</li>
<li>
<code>sync</code> - Az I/O szinkronizáltan történik.</li>
<li>
<code>async</code> - I/O nem szinkronizáltan történik.</li>
<li>
<code>dev</code> - Értelmezi a speciális blokkeszközöket a fájlrendszeren.</li>
<li>
<code>nodev</code> - Nem értelmezi a speciális blokkeszközöket a fájlrendszeren.</li>
<li>
<code>suid</code> - Engedélyezi az suid és sgid bitek működését a fájlrendszeren. Ezek teszik lehetővé, hogy a felhasználók időlegesen megemelt privilégiumokkal bináris kódot hajtsanak végre egy bizonyos cél érdekében.</li>
<li>
<code>nosuid</code> - Meggátolja az suid és sgid bitek működését.</li>
<li>
<code>noatime</code> - Nem frissíti az inode-ok elérési idejét a fájlrendszeren - növelheti a teljesítményt, lásd <a href="#atime_options">atime opciók</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup>).</li>
<li>
<code>nodiratime</code> - Nem frissíti a könyvtár inode-ok elérési idejét a fájlrendszeren - növelheti a teljesítményt, lásd <a href="#atime_options">atime opciók</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup>).</li>
<li>
<code>relatime</code> - Az inode-ok elérési idejét a módosítás vagy változtatás idejéhez képest frissíti. Az elérési idő csak akkor frissül, ha az előző elérés előbb történt, mint a jelenlegi módosítási vagy változtatási idő. (Hasonló a noatime-hoz, de nem gátolja a mutt és a hasonló programok működését, melyeknek tudniuk kell, hogy egy állomány már olvasásra került-e a legutóbbi módosítása óta.) Növelheti a teljesítményt, lásd az <a href="../en/Fstab.html#atime_options" title="Fstab">atime opciókat</a>).</li>
<li>
<code>discard</code> - Hajtson végre <a href="../en/Solid_state_drive.html#TRIM" class="mw-redirect" title="SSD">TRIM</a> parancsokat az alatta elhelyezkedő blokkeszközön, amikor blokkok szabadulnak fel. Használata erősen javasolt, ha a fájlrendszer <a href="../en/Solid_state_drive.html" class="mw-redirect" title="SSD">SSD</a> meghajtón foglal helyet.</li>
<li>
<code>flush</code> - A <code>vfat</code> opció, mellyel az adat gyakrabban kerül tisztításra, így a másolási párbeszédablakok és állapotjelző csíkok megmaradnak, míg minden adat ténylegesen írásra kerül.</li>
<li>
<code>nofail</code> - Csatoljuk fel az eszközt, ha elérhető, de ne vegyünk róla tudomást, ha nem az. Ezzel kiküszöbölhetők a hibaüzenetek, ha hordozható eszközről indítjuk a rendszert.</li>
<li>
<code>defaults</code> - Az adott fájlrendszer alapértelmezett csatolási opciói kerülnek használatra. Ezek például az ext4 esetén: <code>rw</code>, <code>suid</code>, <code>dev</code>, <code>exec</code>, <code>auto</code>, <code>nouser</code>, <code>async</code>.</li>
</ul></dd></dl>
<ul><li>
<b>&lt;dump&gt;</b> - (kiírás) a dump eszköz használja annak eldöntésére, hogy készítsen-e biztonsági másolatot, vagy sem. A dump ellenőrzi ezt a mezőt, s annak számértékéből állapítja meg, hogy szükség van-e a fájlrendszer másolatának létrehozására. A lehetséges értékek 0 és 1. Ha 0, a dump nem vesz tudomást a fájlrendszerről; ha 1, a dump készít egy másolatot. Mivel a legtöbb felhasználó nem használ dump-ot, ez a bejegyzés 0 maradhat.</li></ul>
<ul><li>
<b>&lt;pass&gt;</b> - (menet) Az <a href="../en/Fsck.html" title="Fsck">fsck</a> eszköz használja annak megállapítására, hogy milyen sorrendben ellenőrizze le a fájlrendszereket. A lehetséges értékek a 0, 1 és a 2. A root fájlrendszeré az 1-es,  legmagasabb prioritás (kivéve, ha ez <a href="../en/Btrfs.html" title="Btrfs">btrfs</a> fájlrendszer, amikor is ez 0) - minden más ellenőrzendő fájlrendszer prioritása legyen 2-es. Az olyan fájlrendszerek, ahol 0 értéket állítunk be, nem kerülnek ellenőrzésre.</li></ul>
<h2>
<span id="A_f.C3.A1jlrendszerek_azonos.C3.ADt.C3.A1sa"></span><span class="mw-headline" id="A_fájlrendszerek_azonosítása">A fájlrendszerek azonosítása</span>
</h2>
<p>Háromféle módja van a partíciók vagy tárolóeszközök azonosításának az <code>/etc/fstab</code>-ban: a rendszermag szerinti leíró (kernel name descriptor) alapján, címke vagy UUID alapján. Az UUID vagy a címkék használatának előnye az, hogy nem függenek attól a sorrendtől, ahogy a meghajtók fizikai összeköttetésbe kerültek a géppel. Mindez nagyon hasznos lehet, ha a BIOS-ban a tárolóegységek sorrendje megváltozik, vagy egyszerűen csak változtatunk a kábelezésükön. Emellett a BIOS olykor magától is megváltoztathatja a tárolóegységek sorrendjét. Erről a <a href="../en/Persistent_block_device_naming.html" title="Persistent block device naming">Persistent block device naming</a> cikkben olvashatunk többet.
</p>
<p>A partíciókról alapvető információt az alábbi paranccsal szerezhetünk:
</p>
<pre style="margin-bottom: 0; border-bottom:none; padding-bottom:0.8em;">$ lsblk -f</pre>
<pre style="margin-top: 0; border-top-style:dashed; padding-top: 0.8em;">NAME   FSTYPE LABEL      UUID                                 MOUNTPOINT
sda                                                           
├─sda1 ext4   Arch_Linux 978e3e81-8048-4ae1-8a06-aa727458e8ff /
├─sda2 ntfs   Windows    6C1093E61093B594                     
└─sda3 ext4   Storage    f838b24e-3a66-4d02-86f4-a2e73e454336 /media/Storage
sdb                                                           
├─sdb1 ntfs   Games      9E68F00568EFD9D3                     
└─sdb2 ext4   Backup     14d50a6c-e083-42f2-b9c4-bc8bae38d274 /media/Backup
sdc                                                           
└─sdc1 vfat   Camera     47FA-4071                            /media/Camera</pre>
<h3>
<span id="Rendszermag_szerinti_le.C3.ADr.C3.B3"></span><span class="mw-headline" id="Rendszermag_szerinti_leíró">Rendszermag szerinti leíró</span>
</h3>
<p>Futassuk az <code>lsblk -f</code> parancsot a partíciók listázásához, és helyezzük eléjük a <code>/dev</code> előtagot.
</p>
<p>Lásd a <a href="#File_example">példát</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup>.
</p>
<h3>
<span id="C.C3.ADmke"></span><span class="mw-headline" id="Címke">Címke</span>
</h3>
<div class="archwiki-template-box archwiki-template-box-note">
<strong>Megjegyzés:</strong> Az esetleges ütközéseket kiküszöbölendő, minden címkének egyedinek kell lennie.</div>
<p>Arról, hogy hogyan lássunk el címkével partíciókat vagy meghajtókat, <a href="../en/Persistent_block_device_naming.html#by-label" title="Persistent block device naming">Persistent block device naming#by-label</a> cikkben olvashatunk. A root partíció újranevezését valamiféle "live" médiumról kell elvégeznünk, mert a partíciót első körben le kell választanunk.
</p>
<p>Futtassuk az <code>lsblk -f</code> parancsot a partíciók listázásához, és helyezzük eléjük a <code>LABEL=</code> előtagot:
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;"># &lt;file system&gt;        &lt;dir&gt;         &lt;type&gt;    &lt;options&gt;             &lt;dump&gt; &lt;pass&gt; 
LABEL=Arch_Linux       /             ext4      defaults,noatime      0      1
LABEL=Arch_Swap        none          swap      defaults              0      0</pre>
<h3><span class="mw-headline" id="UUID">UUID</span></h3>
<p>Minden partíciónak és tárolóegységnek van egy egyedi UUID-je. Ezt a fájlrendszerek segédprogramjai generálják (pl.: <code>mkfs.*</code>), amikor a partíciót létrehozzuk vagy  formázzuk. Lássuk a <a href="../en/Persistent_block_device_naming.html#by-uuid" title="Persistent block device naming">Persistent block device naming#by-uuid</a> cikket.
</p>
<p>Futtassuk az <code>lsblk -f</code> parancsot a partíciók listázásához, és lássuk el őket a <code>UUID=</code> előtaggal:
</p>
<div class="archwiki-template-box archwiki-template-box-tip">
<strong>Tip:</strong> Ha csak az UUID-kat akarjuk listázni, használjuk a következőt:
<pre>$ lsblk -no UUID /dev/sda2
</pre>
</div>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;"># &lt;file system&gt;                            &lt;dir&gt;     &lt;type&gt;    &lt;options&gt;             &lt;dump&gt; &lt;pass&gt;
UUID=24f28fc6-717e-4bcd-a5f7-32b959024e26  /         ext4      defaults,noatime      0      1
UUID=03ec5dd3-45c0-4f95-a363-61ff321a09ff  /home     ext4      defaults,noatime      0      2
UUID=4209c845-f495-4c43-8a03-5363dd433153  none      swap      defaults              0      0</pre>
<h2>
<span id="Tippek_.C3.A9s_tr.C3.BCkk.C3.B6k"></span><span class="mw-headline" id="Tippek_és_trükkök">Tippek és trükkök</span>
</h2>
<h3>
<span id="Automatikus_csatol.C3.A1s_systemd-vel"></span><span class="mw-headline" id="Automatikus_csatolás_systemd-vel">Automatikus csatolás systemd-vel</span>
</h3>
<p>Ha a <code>/home</code> partíciónk nagyméretű, jobb, ha a <code>/home</code>-tól nem függő szolgáltatásaink már akkor is indulhatnak, míg a <code>/home</code> <i>fsck</i> ellenőrzés alatt áll. Ezt úgy érhetjük el, hogy az alábbi opciókat adjuk az <code>/etc/fstab</code>-ban a <code>/home</code> partícióhoz:
</p>
<pre>noauto,x-systemd.automount
</pre>
<p>Ez akkor ellenőrzi és csatolja a <code>/home</code> partíciót, amikor azt először elérjük, a kernel pedig tárolja az összes fájlelérést, míg a <code>/home</code> nem áll készen.
</p>
<div class="archwiki-template-box archwiki-template-box-note">
<strong>Megjegyzés:</strong> Ezzel a kis trükkel a <code>/home</code> partíció fájlrendszerének típusa csatoláskor <code>autofs</code> lesz, melyet az <a href="../en/Locate.html" class="mw-redirect" title="Mlocate">mlocate</a> figyelmen kívül hagy. Ezáltal tehát a <code>/home</code> automatikus felcsatolása a rendszerünktől függően egy-két másodperc alatt fog megtörténni, tehát lehet, hogy ez a trükk nem is túl hasznos.</div>
<p>Ugyanez vonatkozik a távoli fájlrendszerek felcsatolására is. Ha azt akarjuk, hogy csak az első hozzáféréskor csatolódjanak, ugyanígy a <code>noauto,x-systemd.automount</code> paramétereket kell használnunk. Ehhez még használhatjuk a <code>x-systemd.device-timeout=#</code> opciót egy bizonyos várakozási idő megadásához, ha a hálózati erőforrás esetleg nem lenne elérhető.
</p>
<p>Ha kulcsokkal titkosított fájlrendszereink vannak, a <code>noauto</code> paramétert a megfelelő bejegyzésekhez adhatjuk az <code>/etc/crypttab</code>-ban. A <i>systemd</i> így nem nyitja meg a titkosított eszközt a rendszer indulásakor, hanem vár, míg valaki hozzá akar férni, s megnyitja a megjelölt kulccsal, mielőtt felcsatolja. Ez induláskor megspórolhat pár másodpercet, ha például titkosított RAID eszközt használunk, mivel a systemd-nek nem kell várnia, míg az eszköz elérhető lesz. Például:
</p>
<pre style="margin-bottom: 0; border-bottom:none; padding-bottom:0.8em;">/etc/crypttab</pre>
<pre style="margin-top: 0; border-top-style:dashed; padding-top: 0.8em;">data /dev/md0 /root/key noauto</pre>
<h3>
<span id="Sz.C3.B3k.C3.B6z_az_el.C3.A9r.C3.A9si_utakban"></span><span class="mw-headline" id="Szóköz_az_elérési_utakban">Szóköz az elérési utakban</span>
</h3>
<p>Ha bármely csatolási pont szóközt tartalmaz, használjuk az escape karaktert <code>\</code>, melyet <code>040</code> háromjegyű nyolcas számrendszerű kód követ, hogy a szóközt emulálja:
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">UUID=47FA-4071     /home/username/Camera<font color="grey">\040</font>Pictures   vfat  defaults,noatime       0  0
/dev/sda7          /media/100<font color="grey">\040</font>GB<font color="grey">\040</font>(Storage)       ext4  defaults,noatime,user  0  2</pre>
<h3>
<span id="K.C3.BCls.C5.91_meghajt.C3.B3k"></span><span class="mw-headline" id="Külső_meghajtók">Külső meghajtók</span>
</h3>
<p>A külső eszközök, melyeket jelenlétükben csatolunk, de ha nincsenek jelen, figyelmen kívül hagyunk, a <code>nofail</code> opciót igénylik. Így nem kapunk hibaüzeneteket rendszerindításkor.
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">/dev/sdg1        /media/backup    jfs    defaults,nofail    0  2</pre>
<h3>
<span id="atime_opci.C3.B3k"></span><span class="mw-headline" id="atime_opciók">atime opciók</span>
</h3>
<p>A <code>noatime</code>, <code>nodiratime</code> vagy <code>relatime</code> opciók használata hatással lehet a meghajtó teljesítményére.
</p>
<ul><li>Az <code>atime</code> egy állomány minden egyes elérésekor frissíti annak <i>atime</i>-ját. Ez a leghasznosabb, ha az ember szervert üzemeltet; ám egy asztali rendszer esetében nem sok értelme van. Az <code>atime</code> opció használatának egyik hátulütője az, hogy még a gyorsítótárból való olvasás (ha memóriából olvasunk a lemez helyett)is íráshoz vezet!</li></ul>
<dl><dd>A <code>noatime</code> opció teljesen kikapcsolja az elérések írását a lemezen, ahányszor csak olvasunk egy állományt. Ez legtöbbször nagyon jól működik, kivéve egyes ritka esetekben (<a href="../en/Mutt.html" title="Mutt">Mutt</a>), melyeknek épp erre az információra van szükségük. A mutt használatához a <code>relatime</code> opciót kell használni.</dd></dl>
<dl>
<dd>A <code>nodiratime</code> opció kikapcsolja az elérések írását a lemezen, de csak könyvtárak elérésekor, míg minden más állomány elérése továbbra is írásra kerül.</dd>
<dd><div class="archwiki-template-box archwiki-template-box-note">
<strong>Megjegyzés:</strong> A <code>noatime</code> eleve magában foglalja a <code>nodiratime</code>-ot. <a rel="nofollow" class="external text" href="https://lwn.net/Articles/244941/">Nem kell mindkettőt jelölni</a>.</div></dd>
</dl>
<ul><li>A <code>relatime</code> engedélyezi az elérés idejének írását, de csak akkor, ha az állomány módosul (a <code>noatime</code>-mal ellenben, ahol a hozzáférési idő nem módosul és mindig régebbi lesz, mint a módosítás ideje). A legjobb kompromisszum ezen opció használata lehet, mert a <a href="../en/Mutt.html" title="Mutt">Mutt</a> és a hozzá hasonló programok működni fognak, de bizonyos mértékben a teljesítmény is megnő, hiszen az állományaink elérési ideje csak módosításkor változik. Ez az opció használatos, ha csak a <code>defaults</code> kulcsszót, vagy semmiféle opciót nem adunk meg az <i>fstab</i>-ban egy adott csatolási ponthoz.</li></ul>
<h3><span class="mw-headline" id="tmpfs">tmpfs</span></h3>
<p>A <a href="https://en.wikipedia.org/wiki/Tmpfs" class="extiw" title="wikipedia:Tmpfs">tmpfs</a> egy ideiglenes fájlrendszer, mely a memóriában és/vagy a cserehelyen található, attól függően, hogy mennyire töltjük meg. Ha könyvtárakat csatolunk tmpfs fájlrendszerként, azzal jelentősen meggyorsul tartalmuk és állományaik elérési ideje; illetve ez biztossá teszi, hogy tartalmuk újraindításkor kiürüljön.
</p>
<p>A tmpfs-ként használt könyvtárak között van például a <a rel="nofollow" class="external text" href="http://www.pathname.com/fhs/2.2/fhs-3.15.html">/tmp</a>, <a rel="nofollow" class="external text" href="http://www.pathname.com/fhs/2.2/fhs-5.9.html">/var/lock</a> és <a rel="nofollow" class="external text" href="http://www.pathname.com/fhs/2.2/fhs-5.13.html">/var/run</a>. NE HASZNÁLJUK a <a rel="nofollow" class="external text" href="http://www.pathname.com/fhs/2.2/fhs-5.15.html">/var/tmp</a> esetében, mert ebben a könyvtárban olyan ideiglenes állományok foglalnak helyet, melyeknek két újraindítás közt is meg kell őrződniük. Az Arch tmpfs-t használ a <code>/run</code> könyvtárhoz, ahol a <code>/var/run</code> és a <code>/var/lock</code> csak symlinks-ként létezik a kompatibilitás kedvéért. A systemd alapértelmezett működése szerint a <code>/tmp</code>-hez is használatos, ebben az esetben nem igényel külön bejegyzést az <code>/etc/fstab</code>-ban, csak ha különösebb beállításokat igénylünk.
</p>
<div class="archwiki-template-box archwiki-template-box-note">
<strong>Megjegyzés:</strong> Ha <a href="../en/Systemd.html" title="Systemd">systemd</a>-t használunk, a tmpfs könyvtárakban levő ideiglenes állományokat a <a href="../en/Systemd.html#Temporary_files" title="Systemd">tmpfiles.d</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup> használatával újra létrehozhatjuk indításkor.</div>
<p>Alapesetben egy tmpfs partíció mérete a teljes RAM felére állítódik be, de ez igény szerint szerkeszthető. Jegyezzük meg, hogy a tényleges memória/swap fogyasztás csak a kitöltöttségtől függ, mivel a tmpfs partíciók nem fogyasztanak RAM-ot, míg ténylegesen nem szükséges.
</p>
<p>Hogy beállítsuk a saját szükségeink szerinti méretet, ebben a példában a <code>/tmp</code> csatolásán változtatva, használjuk a <code>size</code> csatolási opciót:
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">tmpfs   /tmp         tmpfs   nodev,nosuid,size=2G          0  0</pre>
<p>Következzék egy kissé kihegyezettebb példa egy tmpfs csatolására. Ez hasznos lehet weboldalak, ideiglenes mysql állományok, <code>~/.vim/</code>, és sok minden más esetében. Az igazán fontos az, hogy az ideális opciókat találjuk meg ahhoz, amit csinálni szeretnénk. A cél az, hogy a beállításaink biztonságosak legyenek. Ha a méretet és a hozzáférési jogot korlátozzuk (uid és gid értékek, valamint mode érték megadásával, az nagyon biztonságos. Ebben a tárgyban tájékozódhatunk még a <a href="#See_also">#See also</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup> lista alapján.
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">tmpfs   /www/cache    tmpfs  rw,size=1G,nr_inodes=5k,noexec,nodev,nosuid,uid=648,gid=648,mode=1700   0  0</pre>
<p>Lásd a <code>mount</code> parancs man oldalát több információért. One useful mount option in the man page is the <code>default</code> option. At least understand that.
</p>
<p>A változtatások érvénybe léptetéséhez indítsuk újra a rendszert. Jegyezzük meg, hogy bár csábító lehet a <code>mount -a</code> használata az azonnali hatás érdekében, ez az említett könyvtárak állományait hozzáférhetetlenné teszi (ez különösen problémás lehet lock fájlokat használó programok esetén); ám ha mindegyik üres, biztonságos lehet a <code>mount -a</code> használata (vagy egyenkénti, manuális felcsatolásuk) az újraindítás helyett. 
</p>
<p>A válzoztatások érvénybe léptetése után leellenőrizhetjük, hogy minden í kívánt módon működik-e, belenézve a  <code>/proc/mounts</code>-ba és a <code>findmnt</code>-vel:
</p>
<pre style="margin-bottom: 0; border-bottom:none; padding-bottom:0.8em;">$ findmnt --target /tmp</pre>
<pre style="margin-top: 0; border-top-style:dashed; padding-top: 0.8em;">TARGET SOURCE FSTYPE OPTIONS
/tmp   tmpfs  tmpfs  rw,nosuid,nodev,relatime</pre>
<h4>
<span id="Haszn.C3.A1lata"></span><span class="mw-headline" id="Használata">Használata</span>
</h4>
<p>Általánosságban, az I/O-intenzív folyamatok és programok, melyek gyakran futtatnak írás/olvasás műveleteket, hasznot húzhatnak egy tmpfs könyvtár használatából. Bizonyos alkalmazásoknak kifejezetten az előnyére válhat, ha néhány (vagy az összes) adatuk a megosztott memóriába kerül. Így például a <a href="../en/Firefox/Profile_on_RAM.html" class="mw-redirect" title="Firefox Ramdisk">Firefox profil RAM-ba való áthelyezése</a> jelentős teljesítmény-növekedést eredményez.
</p>
<h5>
<span id="Ford.C3.ADt.C3.A1si_id.C5.91k_jav.C3.ADt.C3.A1sa"></span><span class="mw-headline" id="Fordítási_idők_javítása">Fordítási idők javítása</span>
</h5>
<p>A csomagfordítás rengeteg apró fájl kezelését és számtalan I/O műveletet igényel; ezért ez az egyik olyan folyamat, mely a legtöbb előnyét élvezi, ha <a href="#tmpfs">#tmpfs</a>-be helyezzük a munkakönyvtárát.
</p>
<h6><span class="mw-headline" id="Egy_munkamenetre">Egy munkamenetre</span></h6>
<p>A <code>BUILDDIR</code> értéket parancshéjban exportálhatjuk, hogy a <a href="../en/Makepkg.html" title="Makepkg">makepkg</a> munkakönyvtárt ideiglenesen valamely létező <a href="../en/Tmpfs.html" title="Tmpfs">tmpfs</a>-ben helyezzen el:
</p>
<pre>$ BUILDDIR=/tmp/makepkg makepkg
</pre>
<h6>
<span id="V.C3.A9gleges.C3.ADtve"></span><span class="mw-headline" id="Véglegesítve">Véglegesítve</span>
</h6>
<p>Csak vegyük ki a kommentet a <code>BUILDDIR</code> sor elől a <code>/etc/makepkg.conf</code> fájlban, lásd a <a href="../en/Makepkg.html#Improving_compile_times" title="Makepkg">Makepkg#Improving compile times</a> cikket a részletekért.
</p>
<h3>
<span id="A_FAT32_.C3.ADr.C3.A1sa_egyszer.C5.B1_felhaszn.C3.A1l.C3.B3k.C3.A9nt"></span><span class="mw-headline" id="A_FAT32_írása_egyszerű_felhasználóként">A FAT32 írása egyszerű felhasználóként</span>
</h3>
<div class="noprint archwiki-template-message">
<p><a href="../File:Merge-arrows-2.png" class="image"><img alt="Merge-arrows-2.png" src="../File:Merge-arrows-2.png" decoding="async" width="48" height="48"></a><b>This article or section is a candidate for merging with <a href="../en/USB_storage_devices.html#Mounting_USB_memory" class="mw-redirect" title="USB Storage Devices">USB Storage Devices#Mounting USB memory</a>.</b><a href="../File:Merge-arrows-2.png" class="image"><img alt="Merge-arrows-2.png" src="../File:Merge-arrows-2.png" decoding="async" width="48" height="48"></a></p>
<div>
<b>Notes:</b> The linked section assumes that the partition on USB storage uses FAT32 or NTFS filesystem, so we have two sections covering the same topic. Either merge everything here or in the linked section. (Discuss in <a rel="nofollow" class="external text" href="https://wiki.archlinux.org/index.php/Talk:Fstab_(Magyar)">Talk:Fstab (Magyar)#</a>)</div>
</div>
<p>A FAT32 partíciókra való íráshoz pár változást kell eszközölni az <code>/etc/fstab</code> állományban.
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">/dev/sdxY    /mnt/some_folder  vfat   user,rw,umask=000              0  0</pre>
<p>A <code>user</code> zászló annyit tesz, hogy bármely (nem root) felhasználó képes fel-, vagy lecsatolni az <code>/dev/sdX</code> fájlrendszert. A <code>rw</code> írás-olvasási hozzáférést ad; 
<code>umask</code> opció elveszi a kijelölt jogokat  - például a <code>umask=111</code> elveszi a végrehajtás jogát. A gond az, hogy ez elveszi a végrehajtás jogát a könyvtárakról is, ezért a <code>dmask=000</code> opcióval kell korrigálnunk. Lásd <a href="../en/Umask.html" title="Umask">Umask</a>.
</p>
<p>Ezen opciók nélkül minden fájl végrehajtható lenne. A <code>showexec</code> opció is használható a umask és dmask helyett, mely a végrehajtható Windows fájlokat (com, exe, bat) végrehajtható színnel jelöli.
</p>
<p>Összegzésként, ha például a FAT32 partíciónk a <code>/dev/sda9</code>, és a <code>/mnt/fat32</code> alá akarjuk csatolni, a következőt kell használnunk:
</p>
<pre style="margin-bottom: 0; border-bottom:none; padding-bottom:0.8em;">/etc/fstab</pre>
<pre style="margin-top: 0; border-top-style:dashed; padding-top: 0.8em;">/dev/sda9    /mnt/fat32        vfat   user,rw,umask=111,dmask=000    0  0</pre>
<h3>
<span id="A_root_part.C3.ADci.C3.B3_.C3.BAjracsatol.C3.A1sa"></span><span class="mw-headline" id="A_root_partíció_újracsatolása">A root partíció újracsatolása</span>
</h3>
<p>Ha valamilyen okból a root partíciót helytelenül csak olvashatóként csatoltuk, a következő paranccsal írható/olvasható-ként csatolhatjuk fel:
</p>
<pre># mount -o remount,rw /
</pre>
<h2>
<span id="L.C3.A1sd_m.C3.A9g"></span><span class="mw-headline" id="Lásd_még">Lásd még</span>
</h2>
<ul>
<li><a rel="nofollow" class="external text" href="https://www.kernel.org/pub/linux/docs/lanana/device-list/devices-2.6.txt">Teljes eszközlista, beleértve a blokkeszközöket is</a></li>
<li><a rel="nofollow" class="external text" href="http://www.pathname.com/fhs/2.2/index.html">Fájlrendszer Hierarchia Standard</a></li>
<li>
<a rel="nofollow" class="external text" href="http://www.askapache.com/web-hosting/super-speed-secrets.html">30x Gyorsabb Weblapok</a> (Részletezett tmpfs)</li>
<li>
<a href="../en/Samba.html#Add_Share_to_/etc/fstab" title="Samba">Adjunk Samba megosztásokat az /etc/fstab-hoz</a><sup>[<a href="../en/Help:Procedures.html#Fix_broken_section_links" title="Help:Procedures">broken link</a>: invalid section]</sup>
</li>
</ul>
</div>
</div>
<div id="catlinks" class="catlinks" data-mw="interface">
<div id="mw-normal-catlinks" class="mw-normal-catlinks">
<a href="../Special:Categories.html" title="Special:Categories">Categories</a>: <ul>
<li><a href="../hu/Category:File_systems.html" title="Category:File systems (Magyar)">File systems (Magyar)</a></li>
<li><a href="../hu/Category:Boot_process.html" title="Category:Boot process (Magyar)">Boot process (Magyar)</a></li>
</ul>
</div>
<div id="mw-hidden-catlinks" class="mw-hidden-catlinks mw-hidden-cats-hidden">Hidden categories: <ul>
<li><a href="../en/Category:Pages_with_broken_section_links.html" title="Category:Pages with broken section links">Pages with broken section links</a></li>
<li><a href="../en/Category:Pages_or_sections_flagged_with_Template:Merge.html" title="Category:Pages or sections flagged with Template:Merge">Pages or sections flagged with Template:Merge</a></li>
</ul>
</div>
</div>
	</div>
</div>

<footer id="footer" class="mw-footer" role="contentinfo" style="margin: 0">
	<ul id="footer-info">
		<li>Retrieved from "<a dir="ltr" href="https://wiki.archlinux.org/index.php?title=Fstab_(Magyar)&amp;oldid=661155">https://wiki.archlinux.org/index.php?title=Fstab_(Magyar)&amp;oldid=661155</a>"</li>
		<li id="footer-info-lastmod"> This page was last edited on 17 April 2021, at 11:27.</li>
		<li id="footer-info-copyright">Content is available under <a class="external" rel="nofollow" href="http://www.gnu.org/copyleft/fdl.html">GNU Free Documentation License 1.3 or later</a> unless otherwise noted.</li>
	<br>
</ul>
	<ul id="footer-places">
		<li id="footer-places-privacy"><a href="../en/ArchWiki:Privacy_policy.html" title="ArchWiki:Privacy policy">Privacy policy</a></li>
		<li id="footer-places-about"><a href="../en/ArchWiki:About.html" title="ArchWiki:About">About ArchWiki</a></li>
		<li id="footer-places-disclaimer"><a href="../en/ArchWiki:General_disclaimer.html" title="ArchWiki:General disclaimer">Disclaimers</a></li>
	</ul>
	<ul id="footer-icons" class="noprint">
		<li id="footer-copyrightico">
	</ul>
	<div style="clear: both;"></div>
</footer>



</body>
</html>
